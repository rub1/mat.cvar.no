---
title: "Tomatsalsa"
date: 2019-08-29
tags: taco mexicansk
image: https://i.imgur.com/YU5xG8u.jpg
source: 
  - http://heiamat.no/2015/03/01/uberfresh-tomatsalsa/
---

## Ingredienser

- 3 vanlige tomater
- 1/2 grønn paprika
- 1/2 gul løk
- 1/2 chili med frø
- 1/2 urtepotte koriander
- saften av 1+ lime
- 1 teskje spisskummin
- 1 teskje pepper
- litt maldonsalt

## Sønn gjør du det

Frem med kniven og en stor skjærefjøl. Kutt opp tomater, paprika og løk. Chilien kan brukes med eller uten frø avhengig av hvor sterkt du liker det, finhakkes. Om du ønsker mindre væske i salsaen så kan du enten sile tomatene først, eller rett og slett fjerne kjernen og kun bruke tomatkjøttet.

Jeg pleier å riste både pepper og spisskummin i panne før jeg knuser det med morter, det frigir enda mer aroma. Og spisskummin er jo den smaken man kanskje forbinder mest med taco. Et nydelig krydder i salsa-sammenheng.

Bland alt dette sammen i en arbeidsbolle. Kutt opp koriander og tilsett dette gradvis mens du smaker det til. Koriander kan fort dominere smaksbildet så ikke ta alt på engang.

Skvis så over saften fra en eller flere lime til den friske, syrlige smaken er der uten at den tar overhånd. Litt salt til slutt, og salsaen er ferdig.