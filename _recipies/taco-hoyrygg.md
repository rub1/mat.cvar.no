---
title: "Taco med braisert høyrygg"
date: 2019-08-29
tags: taco mexicansk
image: https://i.imgur.com/KrPg7WU.png
source: 
  - http://heiamat.no/2018/10/26/taco-med-braisert-hoyrygg/
---

## Ingredienser

- 500 g høyrygg
- 2 ss tomatpure
- 1 ss sukker
- 2 ss eddik
- 2 dl vann
- 1/2 ss korianderfrø
- 1/2 ss spisskummen
- 1/2 ss fennikelfrø
- salt

## Sønn gjør du det

Salt høyryggen godt og brun den skikkelig i en tykkbunnet panne/gryte med litt kant og med tilhørende lokk.

Når høyryggen har fått en fin stekeskorpe så slenger du krydderet i panna og rister det litt sammen med kjøttet. Rør sammen eddik, tomatpuré, sukker og vann og ha det i gryta.

Sett på lokk og la det småputre på komfyren i ca. 3 timer. Eventuelt kan du sette gryta i ovnen på 150 grader.

Sjekk hvordan det ligger an etter 2,5 timer, er kjøttet så mørt at du kan rive det fra hverandre med en gaffel? Isåfall er det ferdig, hvis ikke lar du det stå litt til.

Litt avhengig av størrelsen på gryta du har brukt så vil det sannsynligvis være litt væske igjen. Dette koker du inn til slutt. Det er her mye av smaken er. Kjøttet rives i stykker og blandes med den resterende væsken.

Sånn. Så enkelt er det faktisk. I løpet av de tre timene så har du hatt tid til å lage ferdig salsa, guacamole og alt annet til tacoen. Men er du en flittig type så har du også satt på klesvask, rydda kåken, lagt puslespill med kidsa, klina med kona og planlagt helgen. Det rekker du ikke mens du steker kjøttdeig tenk. (Joda, kan gjøre det etterpå si, men det blir ikke like god mat.)